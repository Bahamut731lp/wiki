---
draft: true
categories:
  - Misc
authors:
  - kevin_danek
date:
  created: 2024-06-04
---

# Proč už nepoužívám Obsidian

Na začátku mého studia na TUL jsem šel _all-in_ do [Obsidianu](https://obsidian.md/), teď ale od něj odcházím. Proč ho už dál nechci používat a proč raději přesedlám na [MkDocs Material](https://squidfunk.github.io/mkdocs-material/)?
<!-- more -->

Při svém nástupu na Technickou univerzitu v Liberci jsem si říkal, že by bylo dobré mít nějaké chytřejší poznámky než sešit nebo Word dokument. Tehdy jsem sledoval [Toma Randalla](https://www.youtube.com/@randyprime/), který tehdy točil [vypečené dev vlogy](https://www.youtube.com/watch?v=lahpnRVxkU8) a právě v jednom z nich zmínil [Obsidian](https://obsidian.md/), který mě zaujal díky možnosti prolinkovat soubory mezi sebou a [rozšířenému Markdownu](https://www.markdownguide.org/extended-syntax/), kde [Callouts](https://help.obsidian.md/Editing+and+formatting/Callouts) (v MkDocs známé jako [Admonitions](https://squidfunk.github.io/mkdocs-material/reference/admonitions/)) byly pro mě dosud neviděnou novinkou.

Za ty tři roky používání se ale Obsidian změnil. A podle mě ne úplně k lepšímu. Na záčátku obsahoval tak akorát to, co jsem potřeboval a něco trochu navíc (graph view a výše zmíněné callouts), ale za ty tři roky přidal spoustu věcí, které nepotřebuji, a začal mi je trochu vnucovat.